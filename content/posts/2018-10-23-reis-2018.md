---
title: Laten vliegen
author: Bart
type: posts
date: 2018-10-26T07:40:18+00:00
url: /2018/10/26/laten-vliegen/
image: 2018/10/00000IMG_00000_BURST20181021124648265_COVER-01.jpeg
categories:
  - Tanzania 2018

---
Svevo, met wie ik 24 jaar geleden met dino&#8217;s (en opmerkelijk genoeg een poppetje van een vuilnisman) speelde, gaat mij dit jaar ondersteunen tijdens mijn zwaarste vakantie tot nu toe. Het beklimmen van de Kilimanjaro speelt hier in de eerste plaats een rol in; het bedenken van een vierde verhalenreeks een tweede. Het laatste zie ik echter niet als last, omdat het me ook dwingt nieuwe levenslessen op te doen gedurende mijn vakantie. Met Svevo &#8211; heer en meester in het doen van het onverwachte &#8211; twijfel ik geen moment dat ik veel ga leren.

In de afgelopen jaren heb ik enkele keren terugkoppeling gekregen over mijn blogs. De enkele alinea&#8217;s waarin sanitaire situaties worden beschreven blijken het meest discutabel. Toch schijnt de verhalenreeks, die zich daarnaast kenmerkt door diepgaande analyses over het leven, verrassend oprecht en ironisch genoeg verfrissend.

Om te leren merk ik dat het van belang is ongemak opzij te zetten: Het is oké om iets niet te weten. Eerder dit jaar leerde ik dat er een land is waar men vraagt: &#8220;Mag ik gelukkig zijn?&#8221; Dit is daar een nette manier om te vragen: &#8220;Zit er wat kek tussen m&#8217;n tanden?&#8221; Mijn ervaring leert echter dat minder ongemak in combinatie met meer openheid wordt beloond. Daarom begin ik deze vakantie met een onthulling: ondanks mijn oprechtheid, lieg ik soms in het belang van een ander en mezelf. In de afgelopen jaren is me opgevallen dat ik vaak met een date of partner liefdevol lag op bank of bed en hoorde dat mijn buik rommelde &#8211; vaak zelfs na het eten. De ander merkte dan op: &#8220;Heb je nu nog steeds honger?&#8221; Ik reageerde altijd met: &#8220;Blijkbaar!&#8221; Maar het is nu tijd voor de waarheid: het komt doordat ik mijn windjes dan al urenlang heb ingehouden en er een soort inwendige gasexplosie plaatsvindt.

<blockquote>
  <p>
    <strong>Een sanitair intermezzo</strong><br /><em>In de loop der jaren heb ik een aantal technieken ontwikkeld om ongemerkt toch te flatuleren. Deze deel ik normaliter op verzoek. Gezien ik vrij veel animo verwacht, zal ik er alvast één delen: het helpt als je met je gezicht richting je partner te ligt, terwijl je met één hand de bovenste bilhelft voorzichtig optilt (denk aan het effect dat je krijgt als je een ballontuitje te strak uit elkaar trekt als je &#8216;m leeg laat lopen!). Vervolgens kan het gas zeer gecontroleerd gedecomprimeerd worden. Afhankelijk van of de ander slaapt, kun je dit resultant opvangen onder de dekens of in de kamer vrijlaten.</em>
  </p>
</blockquote>

Overigens heb ik ook al terugkoppeling gekregen over de vakantie naar Tanzania en het ontbreken van een geplande safaritrip met bijbehorend argument: &#8220;Als je er dan toch bent&#8230;&#8221; Daarom heb ik besloten de volgende keer als iemand naar Tanzania gaat te vragen waarom hij de Kilimanjaro niet gaat beklimmen als hij er toch is. Hoe dan ook heb ik maar één doel: van ieder moment genieten.

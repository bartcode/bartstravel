---
title: Met de billen bloot, melk uit een kokosnoot
author: Bart
type: post
date: 2016-10-09T23:22:49+00:00
url: /2016/10/10/met-de-billen-bloot-melk-uit-een-kokosnoot/
image: /2016/10/DSC_013102.jpg
categories:
  - Maleisië, Indonesië en Thailand 2016

---
In mijn vorige bericht gaf ik aan dat ik bang was voor apen. Wat blijkt: ik ben zelf de grootste aap. Dat vermoeden begon al toen ik eigenwijs geen wereldstekker mee had genomen, omdat dat vorig jaar ook niet nodig was ondanks de vreemde stopcontacten. Dat is hier dus wel nodig.

Vorige week reisde ik naar een idyllisch eilandje in het noorden van Maleisië (Kechil, Perhenthian Islands). Tijdens mijn zoektocht naar een slaapplek, zag ik bordjes met _24 hours electricity_ waardoor ik toen pas besefte dat ik op zó&#8217;n plek was. Na veel lopen en hevig zweten, had ik een hostel gevonden dat nog niet volgeboekt was en begon ik mijn dag met een ontbijt aan het strand. Terwijl ik van wat cornflakes met fruit aan het genieten was, bereidde ik mezelf ook mentaal voor om een gesprek aan te knopen met de meisjes die naast me zaten. Het hielp natuurlijk niet dat zij er behoorlijk fris en mooi uitzagen, terwijl ik oncharmante sportkleding droeg en mezelf vond stinken. Ze bleken Nederlands en nodigden me verrassend snel uit om de dag met hen door te brengen. Ze vertelden dat ze geld hadden geleend aan twee mensen, omdat je niet kon pinnen op het eiland. Dit wekte direct een minihartaanval op bij mij, omdat ook ik dacht dat dat wel kon. Één dag heb ik mezelf een zwerver gevoeld die moest gaan leren om zand te verteren. Na deze hopeloze tijd heb ik &#8211; ondanks verkeerde informatie van de eilandbewoners &#8211; toch een plekje gevonden om tegen een vergoeding van 10% te kunnen pinnen.

Ik had me er al bij neergelegd niet te kunnen pinnen en wist dat ik het erger had kunnen treffen. Dit soort momenten van discomfort horen wellicht ook bij het reizen. Een meisje, dat ik eerder tegenkwam, had een uiterst indrukwekkend CV qua reizen (ze ging op haar twaalfde ook al uit huis om in het buitenland naar school te gaan). Haar niveau van acceptatie lag hoger dan dat van mij: ze woonde een tijdje in Egypte en werd daar vrijwel iedere dag aangerand. Ook was ze tijdens een reis verkracht. Koeltjes vertelde ze dat ze goed had gepraat over die gebeurtenissen en dat ze het daarmee had verwerkt. Dit soort voorvallen hoorden er volgens haar bij en wilde ze vooral niet haar ervan laten weerhouden om door te gaan mooie ervaringen op te doen met reizen. Dat betast worden tijdens het reizen erbij hoort, heb ik nog niet zo ervaren.

De twee meisjes waar ik dit stuk over begon zijn de vrouwelijke versie van Stijn en mij. Door anderen waren ze al betiteld tot _De Quizmasters_ en deze naam maakten ze zeker waar. De reeks vragen, die me deed denken aan mijn questionnaire voor nieuwe BFF&#8217;s vorig jaar, leidde uiteindelijk tot een rapport wat ik &#8217;s avonds gepresenteerd kreeg. Volgens mij was ik geslaagd.

Minder geslaagd was mijn eerste nacht op het eiland. Na een avondje met bezoekjes aan strandclubs kwam ik intens bezweet aan bij mijn houten chaletje zonder glazen ramen, waar de fan blijkbaar niet functioneerde. Daar heb ik vervolgens tot ik in slaap viel mezelf af zitten vragen wat ik mezelf aandeed en waarom ik niet €2.50 meer had betaald voor een fatsoenlijke kamer.

De dagen erna was ik weer op mezelf aangewezen en raakte ik positief verrast over hoe weinig ik kan doen zonder me te vervelen. Tien uur lang reizen in een bus voelt vreemd genoeg nuttig. In theorie zou je dan reisverslagen bij kunnen gaan werken en het vervolg van je reis kunnen plannen, maar in de praktijk komt het simpelweg neer op herinneringen van het eiland herbeleven met oordopjes in en een bijpassende megahit door Kinderen voor Kinderen.

De afgelopen week heb ik voornamelijk gespendeerd in een wat toeristischer gebied aan de andere kant van Maleisië: Penang. Toen ik in het hostel naar het wachtwoord voor de WiFi vroeg, kreeg ik de reactie:  
&#8220;Ah, today no WiFi.&#8221;  
&#8220;- Oh, really?&#8221;  
&#8220;The password is: _todaynowifi_.&#8221;  
De toon was gezet. Het was duidelijk een party hostel waarin ik verbleef. Dit beeld werd mede bevestigd door het &#8220;alarm&#8221; dat zowel &#8217;s avonds laat als &#8217;s morgens vroeg te horen was: een meisje in een kamer verderop dat op spectaculaire &#8211; en vrijwel ongeloofwaardige &#8211; wijze verwend werd.

Later<span style="font-size: 1em;"> deze week ontdekte ik dat er meer geluiden zijn waar ik niet op zit te wachten. Vanaf Penang nam ik de boot naar Langkawi. Dit is een boot die geenszins rekening houdt met het seizoen en voer dus, ondanks de hoge golven, op dezelfde snelheid als altijd. De trip duurde drie uur en ik heb lange tijd met een dilemma gezeten:</span>

  1. <span style="font-size: 1em;">Ik doe mijn oordopjes in en luister rustig muziek, zodat ik kalm blijf en niet misselijk word. Máár misschien maak ik het zo wel lastiger voor mijn evenwichtsorgaan, omdat dat in m&#8217;n oor zit. (Uit nader onderzoek blijkt dat oordopjes dragen geen verschil maakt daarvoor.)</span>
  2. <span style="font-size: 1em;">Ik doe mijn oordopjes uit en luister naar het onvoorstelbare aantal passagiers dat aan boord moet kotsen, wat op zijn beurt voor een verhoogd kotsrisico zorgt bij mij. Máár dan maak ik het wel makkelijker voor mijn evenwichtsorgaan. (Maar achteraf blijkbaar niet dus.)</span>

Ik koos voor optie 2 en kreeg het voor elkaar alles binnen te houden. Ongetwijfeld was ik die middag getuige van het verbreken van het wereldrecord massaal kotsen.
